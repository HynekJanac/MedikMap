<!DOCTYPE html>
<html xmlns="http://www.w3.org/1999/xhtml">
   <head>
      <title>Atlas Fyziologie člověka - Stefan Silbernagl, Agamemnon Despopoulos 📚</title>
      <meta charset="UTF-8" />
      <meta name="viewport" content="width=device-width, initial-scale=1.0" />
      <meta name="description" content="Zimní pitevní kurz 1. LF UK se zaměřuje na horní a dolní končetinu, záda a břicho. Najdete zde informace o učivu, potřebných pomůckách a doporučených studijních materiálech." />
      <meta name="author" content="Hynek Janáč" />
      <link rel="icon" type="image/x-icon" href="/Assets/Icons/Favicon.ico" />
      <link rel="stylesheet" href="/Assets/Css/Article.css" />
      <link rel="stylesheet" href="/Assets/Css/Universal.css" />
      <script src="/Assets/Js/Utility/Utility.js" defer="defer"></script>
      <script src="/Assets/Js/Utility/Article.js" defer="defer"></script>
      <!-- Google tag (gtag.js) -->
<script async src="https://www.googletagmanager.com/gtag/js?id=G-VCGKHBJTPP"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-VCGKHBJTPP');
</script>
   </head>
   <body>
      <main>
         <div class="imageZoomContainer" id="imageZoomContainer">
            <span tabindex="0" id="imageZoomClose">×</span>
            <div class="imageZoomControls"><i class="fa-solid fa-angle-left" tabindex="0" id="controls-left"></i><img class="imageZoomImage" id="imageZoomImage" src="" alt="" /><i class="fa-solid fa-angle-right" tabindex="0" id="controls-right"></i></div>
            <p class="imageZoomCaption">Caption test</p>
         </div>
         <div class="coverImageWrap">
            <img class="coverImage"  style="object-position: 0 0" src="/Assets/Img/Ucebnice/Silbernagl.jpg" alt="Letní pitevna">
        </div>
         <h1>Atlas Fyziologie člověka - Stefan Silbernagl 📚</h1>
         <div class="articleMetadataContainer">
            <a class="articleMetadata MetadataAuthor" href="mailto:medikmap.connect@gmail.com" title="Kontaktovat autora článku"><i class="fa-solid fa-user"></i> Petr Příkazský</a>
            <p class="articleMetadata MetadataDate"><i class="fa-solid fa-clock"></i> 29.10.2025</p>
             <a class="articleMetadata MetadataCategory" href="/Clanky.html?category=Učebnice" title="Další články ze série"><i class="fa-solid fa-book"></i> Učebnice</a>
             
         </div>
         <article>
            <h2 id="Uvodni-informace">Úvod 📚</h2>
            <p>Při studiu medicíny lze studenty zjednodušeně dělit na ty, kteří se rádi učí z učebnic a na ty, kteří preferují skripta, výpracky a jiné zkrácené formáty. Aniž bychom chtěli hodnotit, který z těchto přístupů je lepší, preferujeme jako autoři webu Medikmap spíše studium z učebnic 😉. </p>
            <p>Přinášíme Vám tak postupně hodnocení jednotlivých knih, které jsme v průběhu studia využívali a převážně je celé přečetli.</p>

         
            <h2 id="Uvodni-informace">Recenze 🔍</h2>
            <div class="upozorneni"><i class="fa-solid fa-triangle-exclamation"></i><div><p>Přes veškerou snahu o objektivní hodnocení učebnic, se stále jedná pouze o subjektivní názor autora článku, každému vyhovuje z hlediska knih trochu něco jiného.</p> 
            <p>Doufáme však, že článek pomůže alespoň jako orientační vodítko při výběru učebnice, která Vám bude vyhovovat nejlépe.</p>
        </div><i class="fa-solid fa-triangle-exclamation"></i></div>

        <p>Atlas, který na Fyziologickém ústavu 1. LF často stojí zcela neprávem ve stínu Kittnarovy Fyziologie, považuji z didaktického hlediska za skutečné mistrovské dílo. Jak už napovídá mé hodnocení Kittnarovy Fyziologie, tento atlas patří k mým vůbec nejoblíbenějším knihám během studia medicíny.</p>
        <p>Nemohu tak začít jinak než pozitivy. Z obsahového hlediska najdete v této učebnici téměř veškeré informace, které jako student druhého ročníku fyziologie můžete potřebovat. Většina kapitol je zpracována velmi efektivně, přehledně a zároveň srozumitelně, takže informace, kterými je kniha opravdu nabitá, působí přístupně a logicky.</p>
        <p>Hlavní předností této knihy jsou však, jak lze od atlasu očekávat, obrázky a schémata. Ta jsou rovněž efektivně a přehledně zpracována, aniž by čtenář musel nad grafickou úpravou přivírat obě oči.</p>
        <p>Co se týče negativ, respektive v tomto případě spíše drobných výtek, tak i těch zde několik je.</p>
        <p>Kniha je místy při vysvětlování složitějších témat strohá až příliš, což studenta nutí číst text opakovaně, aby mu skutečně porozuměl. I některé složitější grafy trpí nedostatkem místa pro jejich popis případně lepší vysvětlení. Obojí lze však snadno prominout, přihlédneme-li k evidentní snaze o maximální využití veškerého prostoru v učebnici.</p>
        <p>Ani takto skvěle zpracovaná a přeložená kniha se bohužel minimálně v jednom případu nevyhne klasické „atlasové chybě“ - tedy situaci, kdy na sebe dvě stránky vzájemně odkazují ve stylu <i>„viz str. XY“</i>, aniž by na kterékoliv z nich byl obsažen skutečně podrobný popis. To je ovšem skutečně pouze drobnost. </p>
        <p>Celkově mohu Atlas fyziologie člověka s čistým svědomím doporučit jako hlavní učebnici fyziologie pro druhý ročník. Studenti, kterým vyhovuje vizuální přístup a učebnice založené na schématech, si ji s velkou pravděpodobností oblíbí podobně jako já 😊.</p>
         </article>
      </main>
   </body>
</html>
